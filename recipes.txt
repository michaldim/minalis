מרק תירס

רכיבים:

2 בצלים בינוניים
6 כפות שמן
1 קופסת שימורים של תירס
2 כפות מרק עוף
4 כפות קמח
10 כוסות מים רותחים
מלח ופלפל

הוראות הכנה:

קוצצים את הבצלים ומטגנים אותם בסיר עם השמן עד להזהבתם. כשהם מזהיבים יש להכניס לסיר את גרגירי התירס (לאחר שסוננו ונשטפו) ולערבב את הכל יחד. 
לאחר מכן יש להוסיף לסיר מלח ופלפל על פי הטעם, ואת שתי כפות מרק העוף. מערבבים הכל ומוסיפים את כפות הקמח (אחת-אחת). 
לאחר שהכל עורבב היטב שופכים לסיר את כוסות המים הרתוחים, מערבבים שוב ונותנים למרק לרתוח במשך 5 דקות.

מקררים ואוכלים בהנאה.
בתאבון!


------------------------------------------------------------------------------

בובל'ה מתוקה

רכיבים:

1 ביצה
2 כפות אבקת סוכר
1 כף קמח מצה
אבקת סוכר

הוראות הכנה:

מפרידים את הביצה לחלמון ולחלבון. מקציפים את חלבון הביצה עם כף סוכר עד להיווצרות קצף יציב ורך.  סוגרים את המיקסר ומוסיפים לקצף את החלמון וכף קמח מצה בתנועות עדינות, כדי שהקצף לא ישבר. מטגנים את התערובת כמו חביתה משני הצדדים. לאחר שהבובל'ה קיבלה צבע חום יפה, מורידים אותה מהכיריים ומפזרים מעל את אבקת הסוכר.

מנה טעימה ופשוטה להכנה.
בתאבון!

-------------------------------------------------------------------------------

גפילטע פיש


רכיבי הקציצות:

2.4 קילו ברוטו קרפיון טרי וטחון (לשמור את העצמות בצד ולחצות לשניים את הראשים- עבור הציר)
1 כף סוכר
1/3 כף פלפל לבן
3/4 כף מלח
1/2 שקית של כריך מלאה בבצל קצוץ שטוגן לצבע מוזהב
3 ביצים
מעט קמח מצה 

הוראות הכנה של הקציצות:

בקערה גדולה שמים את דגי הקרפיון הטחונים, ומעליהם שמים את הסוכר, הפלפל הלבן והמלח ומערבבים. מוסיפים את הבצל המטוגן ואת הביצים ושוב מערבבים. מוסיפים מעט מאד קמח מצה ומערבבים בפעם האחרונה (התחושה של הקציצות צריכה להיות של ג׳לי רך).

רכיבי הציר:

עצמות וראשי קרפיון חצויים
2 גזרים חתוכים לפרוסות
1 בצל לבן גדול חתוך לפרוסות
1 כף סוכר
1/4 כף פלפל לבן
1/4 כף מלח
מים


הוראות הכנה של הציר:
שמים בבסיס סיר גדול את העצמות והראשים, מעליהם מניחים את פרוסות הגזר ואת פרוסות הבצל. מפזרים מעל את הסוכר, הפלפל הלבן והמלח.
ממלאים את הסיר במים עד 1/3 מגובהו. שמים על הכיריים, ולאחר שהציר רותח מרטיבים את הידיים ומכניסים את קציצות הדגים לסיר (יש להרטיב את הידיים בין קציצה לקציצה). אחרי שכל הקציצות בסיר, סוגרים את המכסה, ממתינים ששוב המים בסיר ירתחו, ואז מנמיכים את האש לאש קטנה ומבשלים את הקציצות במשך שעתיים.
אחרי שעתיים מכבים את הגז ומחכים שהדגים יתקררו.

מסדרים כל קציצת דג עם פרוסת גזר מעל ומתחילים לזלול.
בתאבון!


---------------------------------------------------------------------------------------------


כדורי שוקולד בסגנון סניקרס

רכיבים:

100 גרם קקאו
1/2 1 כוסות סוכר
1 חבילת מרגרינה מומסת
1 כוס יין פטישים (לקידוש)
1 כוס מיץ תפוזים
2-3 כפות מיץ לימון
500 גרם בוטנים טבעיים קצוצים
ביסקוויטים טחונים
קוקוס טחון

הוראות הכנה:
מערבבים את כל הרכיבים יחד (פרט לשניים האחרונים). מוסיפים ביסקוויטים טחונים, עד שמגיעים למרקם שמאפשר גלגול של העיסה לכדורים. את הכדורים שמכינים עוטפים בקוקוס ואוכלים בתאבון.

לבריאות!

----------------------------------------------------------------------------------------------


עוגת דבש

רכיבים:

4 כוסות קמח
2 כפיות שטוחות של סודה לשתיה
1 כוס סוכר
3 כפות מלאות ריבה (עם בטן) או 1 כוס דבש
1 כף נס קפה
4 ביצים
1/2 כוס שמן
1 כוס מיץ תפוזים

הוראות הכנה:
שמים בקערה את הסוכר, הריבה, הביצים והקפה ומערבבים היטב. לאחר מכן מוסיפים את השמן ומיץ התפוזים ושוב מערבבים. לבסוף שמים את הקמח, ומוסיפים סודה לשתיה דרך מסננת (כדי למנוע היווצרות גושים). מערבבים הכל, מכניסים לתבנית ואופים על 180 מעלות עד שמתקבל צבע חום יפה.

ללקק את האצבעות,
ובתאבון!






